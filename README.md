# Прикладне програмування JAVA (ІСТ)

Опис. Даний курс є вступом до програмування на Java, в контексті
прикладного наукового, інженерного та комерційного застосування.
Особливістю курсу є навчання базовим принципам та практичним навичкам
програмування, які є універсальними по відношенню до конкретної мови
програмування. Це означає, що студенти після завершення курсу з легкістю
зможуть опанувати будь-якою іншою мовою (Python, C/C#, JavaScript),
затративши мінімум часу на вивчення основ синтаксису та граматики.

Аудиторні заняття. Заняття в аудиторіях відбуватимуться за розкладом
занять відповідної групи. Розклад дивіться на сайті e-rozklad.dut.edu.ua.

Перед початком кожного блоку тижневих аудиторних занять вам
необхідно виконати завдання з підготовки до заняття (як правило, завдання
розміщено в курсі на початку кожного тижневого блоку, під заголовком
«Теорія»). Наприкінці аудиторних занять студенти отримують завдання для
практичного самостійного виконання (вивчення теорії та виконання вправ), які
також публікуються у електронному курсі. Також, в курсі передбачено 4
комплексних практичних завдання.

## Необхідна література та ресурси
- Computer Science: основы программирования на
Java, ООП, алгоритмы и структуры данных
Роберт Седжвик и Кевин Уэйн

- Веб-сайт англомовного видання підручника:
https://introcs.cs.princeton.edu/java/home/
- Веб-сайт електронного навчання ДУТ: https://dl.dut.edu.ua

##  Пакет необхідного програмного забезпечення
- Java 8 JDK: http://www.oracle.com/technetwork/java/javase/downloads/javaarchive-javase8-2177648.html
- Завантажуйте пакет з блоку «Java SE Development Kit 8u172» (після u
може стояти більше число-це остання версія збірки)
- IDE Eclipse: http://www.eclipse.org/downloads/packages/

## Оцінювання в дисципліні

Оцінка за курс обраховується за
накопичувальним принципом (складаються оцінки за всі роботи на протязі
семестру), кожний вид практичного завдання оцінюється окремо:
 комплексні завдання з програмування(40%), 
 щотижневі завдання з програмування (10%),
 проміжний екзамен (10%),
 фінальний екзамен (40%).
Загальна оцінка за курс (100%) переводиться у бали - максимум 100(+5)
балів та відповідну оцінку за шкалою ECTS (A-5,B та C - 4,D та E -3,F-2).

## Проміжний екзамен 
Даний контрольний захід буде проходити в
аудиторії за розкладом, в листопаді. Складається з 2 частин: письмова частина
та виконання практичного завдання з програмування. Відсутність на
проміжному екзамені без поважних причин не дає права на перездачу. Всі
питання, пов’язані із дозволом на повторне складання, вирішуються за
дозволом декану факультету.

## Комплексні завдання з програмування
На протязі семестру буде задано 4 комплексних завдання з програмування. Як правило, завдання
надається на початку кожного місяця (в перший понеділок місяця). Завершити
виконання завдання та надіслати на перевірку необхідно до кінця місяця, до
23:59 останньої п’ятниця місяця. Якщо робота буде надіслана в строк, але в
неповному обсязі, без поважної причини, оцінка буде знижена.
Щотижневі завдання з програмування. Завдання видаються наприкінці
кожного практичного аудиторного заняття. Їх необхідно виконати та надіслати
на перевірку не пізніше ніж за добу до наступного аудиторного заняття. Ці
завдання перевіряються вибірково, за кожний комплекс тижневих завдань
можна отримати 10/18 бала.

## Зниження оцінки
За невірно виконане щотижневе практичне завдання або комплексне завдання з програмування (похибки в оформленні, невірний
логічний розв’язок задачі, помилки у коді Java і т.п.) відбувається зниження
оцінки, на розсуд перевіряючого. Зниження оцінки відбувається за надіслану
не у вказаний термін комплексну роботу з програмування (-20% від
максимальної оцінки за кожний пропущений день). За невчасно надане на
перевірку щотижневе завдання – штраф (-50% від максимальної оцінки за
кожний пропущений день).

## Потворне оцінювання завдання
Якщо ви вважаєте, що вашу роботу оцінили невірно, будь-ласка, напишіть ваші пояснення (де, на вашу думку,
помилився перевіряючий) у текстовому документі з ім’ям regrade.txt. Даний
файл прикріпіть к тому завданню, яке ви вважаєте невірно оцінене. Для цього
необхідно завантажити цей файл до файлів тих завдань, які ви вважаєте оцінені
невірно. Обов’язково усно попередьте викладача. Якщо прохання на переоцінку
(файл+усне попередження) не поступило на протязі 2 тижнів з дати
оцінювання, оцінка є остаточною та не підлягає перегляду.

## Плагіат
Плагіат та спонукання до плагіату є академічним порушенням.
Програмування є творчим процесом, тому до результатів роботи програміста
відносяться як до твору – музичному, письмовому та інш. Плагіатом є
використання будь-якого зовнішнього джерела інформації, без відповідного
підтвердження. Під використанням мається на увазі: 100% копіювання коду,
використання коду із зміненими іменами змінних, змінами у форматуванні
тощо.

## Використання зовнішніх джерел
Копіювати та адаптувати код, який не є вашим, дозволено тільки із тих джерел, які включено до матеріалів курсу. Це
підручник, відповідний сайт підручнику, додаткові бібліотеки, включені до
електронного курсу або завантажені із сайтів, адреси яких наведено у курсі,
коди, які наведено у електронному курсі та на слайдах, що мають відношення
до даного курсу. Якщо ви використовуєте код з інших джерел, ви маєте навести
джерело походження коду (у коментарі, перед відповідним блоком коду).

## Санкції за плагіат
Якщо виникає факт плагіату у практичному завданні, воно оцінюється як виконане невірно. Якщо є факти систематичного
плагіату, відповідні завдання оцінюються як виконані невірно, та відповідна
інформація про порушення навчальної дисципліни, надається в деканат та
кураторам групи.